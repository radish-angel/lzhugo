---
title: "蟋蟀"
date: 2018-05-08T22:46:54+08:00
draft: false
keywords: [ "诗", "诗歌"]
categories: [ "诗经"]
tags: [ "唐风"]
---
蟋蟀在堂，岁聿其莫。今我不乐，日月其除。无已大康，职思其居。好乐无荒，良士瞿瞿。
蟋蟀在堂，岁聿其逝。今我不乐，日月其迈。无已大康，职思其外。好乐无荒，良士蹶蹶。
蟋蟀在堂，役车其休。今我不乐，日月其慆。无以大康。职思其忧。好乐无荒，良士休休。